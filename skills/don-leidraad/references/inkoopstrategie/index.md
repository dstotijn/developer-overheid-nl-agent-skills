# Richtlijn: Bepaal je inkoopstrategie

Je inkoopstrategie moet aantonen dat je zowel commerciÃ«le als technologische
aspecten en contractuele beperkingen hebt overwogen.

## Rationale: Waarom een goede inkoopstrategie?

Door kwaliteitseisen vast te leggen in een aanbesteding voorkom je verrassingen
bij de leverancier. Een heldere inkoopstrategie zorgt dat je de beste
leverancier vindt die past bij je behoeften en eisen.

Alle waarden die worden omschreven in deze leidraad, zoals transparantie en
hergebruik, dienen hun weerslag te vinden in overheidsaanbestedingen. Door deze
principes in de aanbesteding op te nemen, worden veelgemaakte fouten voorkomen
en wordt gezorgd dat leveranciers aansluiten bij de visie van de overheid op
softwareontwikkeling.

Door open source standaardsoftware gelijke kansen te geven in aanbestedingen,
bevorder je innovatie, flexibiliteit en maatschappelijke waarde.

## Doelgroep: Wie zijn er betrokken bij de inkoopstrategie?

De volgende doelgroepen kunnen met de inkoopstrategie aan de slag:
inkoopadviseurs, contractmanagers, architecten, product owners en security
officers.

Inkoopadviseurs en contractmanagers stellen de aanbestedingsdocumenten op en
zorgen dat alle relevante eisen zijn opgenomen. Architecten adviseren over
technische eisen en architectuurprincipes. Product owners zorgen dat functionele
eisen goed beschreven zijn. Security officers zorgen dat beveiligingseisen zijn
opgenomen.

## Implementatie: Hoe bepaal je je inkoopstrategie?

### Methoden en technieken

#### Open source gereedschapskist gebruiken

Het Ministerie van VWS biedt een gereedschapskist voor het aanbesteden van open
source standaardsoftware. Deze laat zien hoe je zorgt dat open source
oplossingen in je aanbesteding een gelijke kans krijgen.

#### Transparantie- en hergebruikseisen opnemen

Neem in de aanbesteding expliciet eisen op over open source, hergebruik, open
standaarden en transparantie. Dit zorgt dat leveranciers vanaf het begin
rekening houden met deze principes.

### Tools

#### Aanbestedingsplatformen

Voor het publiceren en beheren van aanbestedingen gebruik je platforms zoals
TenderNed of andere Europese aanbestedingsplatformen.

### Gerelateerde richtlijnen

Nog geen.

### Succescriteria

Wanneer voldoe je aan deze richtlijn?

- Je aanbestedingsdocumenten bevatten heldere technische en functionele eisen.
- Je hebt principes als transparantie, hergebruik en open standaarden opgenomen
  in de aanbesteding.
- Je geeft open source oplossingen gelijke kansen in de gunningscriteria.

Wanneer ben je echt goed bezig?

- Je gebruikt de open source gereedschapskist bij elke relevante aanbesteding.
- Je meet na gunning of de gekozen leverancier voldoet aan de gestelde eisen
  rondom openheid en hergebruik.
- Je deelt je aanbestedingsdocumenten met andere overheidsorganisaties voor
  hergebruik.

## Wanneer is deze richtlijn van toepassing?

Deze richtlijn is van toepassing wanneer je software, IT-diensten of
IT-gerelateerde producten inkoopt via een aanbestedingsprocedure.

## Bronnen

### Wet- en regelgeving

- Aanbestedingswet

### Beleid

Geen bekend.

### Standaarden

Geen bekend.

### Communities

- [PIANOo, Expertisecentrum Aanbesteden](https://www.pianoo.nl/nl)
- [Open Source Werken](/communities/open-source-werken)
- [Gereedschapskist voor het aanbesteden van open source standaardsoftware](https://minvws.opensourcewerken.nl/open-source-gereedschapskist-voor-het-aanbesteden-van-standaardsoftware/)
  (Ministerie van VWS)

### Literatuur

Geen bekend.

### Bronnen op developer.overheid.nl

Geen bekend.